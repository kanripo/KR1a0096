# -*- mode: mandoku-view -*-
#+TITLE: 周易辯錄
#+DATE: 2015-09-23 09:35:08
#+PROPERTY: JUAN 0
<pb:KR1a0096_WYG_000-1a>¶
欽定四庫全書　　　　　經部一¶
　周易辨録　　　　　　　易類¶
　　提要¶
　　　　(臣/)等謹案周易辨録四卷明楊爵撰爵字伯¶
　　　　修富平人嘉靖己丑進士官至山東道監察¶
　　　　御史以上疏極論符瑞下詔獄繫七年始得¶
　　　　釋事迹具明史本傳其書前有自序題嘉靖¶
　　　　二十四年乙巳蓋即其與周怡劉魁等在獄¶
<pb:KR1a0096_WYG_000-1b>¶
　　　　中講論所作故取繫辭困徳之辨一語為名¶
　　　　明史本傳作周易辨説其名小異然藝文志¶
　　　　仍作周易辨録蓋刊本字誤也所釋惟六十¶
　　　　四卦每卦惟載上下經卦辭然其訓解則六¶
　　　　爻及彖傳象傳皆兼及之特不列其文耳其¶
　　　　説多以人事為主頗剴切著明蓋以正直之¶
　　　　操處杌&KR1150;之㑹幽居遠念寄托良深有未可¶
　　　　以經生常義律之者然自始至終無一字之¶
<pb:KR1a0096_WYG_000-2a>¶
　　　　怨尤其所以為純臣歟乾隆四十四年八月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
<pb:KR1a0096_WYG_000-3a>¶
周易辯録原序¶
予久蒙幽繫自以負罪深重憂患驚惕之念即夙夜而¶
恒存也困病中日讀周易以自排遣愚昧管窺或有所¶
得則隨筆之以備遺忘嵗月既久六十四卦之說畧具¶
矣因名曰周易辯録繫辭曰困徳之辯也吾以驗吾心¶
之所安力之所勝何如耳若以為實有所見而求灋於¶
古人焉則吾死罪之餘萬萬所不敢也楊爵書¶

